# 11. gyakorlat

## Feladatok

## Fishing Contest

1. Egy horgászszövetség több horgászversenyt is rendez, amelyekre csak a szövetség tagjai nevezhetnek be; ugyanaz a horgász több versenyen is részt vehet. A versenyeknek ismert a helyszíne. A horgászoknak ismerjük a nevét, tudjuk, hogy milyen fogásaik voltak az egyes versenyeken. Egy fogás leírja, hogy melyik versenyen fogták, ki volt a horgász, mi a kifogott hal fajtája és a tömege (kg-ban). A halak fajtája lehet ponty, keszeg, vagy harcsa. A hal értéke a hal tömegének és a halfajta szorzójának (harcsa:3, ponty:2, keszeg:1) szorzata.

Melyik a legeredményesebb verseny: ahol a horgászok fogásainak összértéke a legnagyobb és mindenki fogott harcsát?

[terv](contest.md)

2. Egy vidámpark különböző helyszíneken több céllövöldét is üzemeltet. A vidámpark vendégei akár több különböző céllövöldében is szerencsét próbálhatnak. Egy vendég egy céllövöldében minden sikeres találat esetén ajándékot nyer. Az ajándékokról később is tudható, hogy melyik céllövöldében nyerték. Egy ajándék  típusa szerint lehet  labda, műanyag figura, vagy plüss állat, és négy különböző méretben fordulhat elő: S, M, L, XL.  
Egy-egy ajándék értékét úgy számolhatjuk ki, hogy a típusa után járó pontszámot (plüss állatra 3 pont, műanyag figurára 2 pont, labdára 1 pont) megszorozzuk a mérete után járó szorzóval (az S méret 1 pont, az M 2 pont, az L 3 pont, az XL 4 pont). 

Nevezzük meg egy céllövölde legjobb céllövőjét, azaz azt a vendéget, aki által a céllövöldében nyert ajándékok összértéke a legnagyobb!

[terv](lunapark.md)
